BrewTimer v1.0

Som prosjekt for øving 3 i Programmeringslab har det blitt
utviklet en bryggetimer, som holder styr på mesketid,
koketid og opp til ti humletilsetningstider under koking. 
Brukergrensesnittet bruker en 16x2 LCD-skjerm som viser
menyene i programmet, og fem knapper (select, venstre, 
høyre, opp og ned) for å navigere menyene. Apparatet
er også utstyrt med en RGB-LED og en piezo-buzzer for å
gi tilbakemelding til bryggeren når det er tid for å
foreta seg noe. LED-en blinker rødt/orange når meskingen
er ferdig, blått når humle skal tilsettes, og grønt når
bryggingen er ferdig.